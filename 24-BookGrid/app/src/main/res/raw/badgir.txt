کتاب بلندی‌های بادگیر نوشته‌ی «امیلی برونته» و ترجمه‌ی «نوشین ابراهیمی» است. درباره‌ی کتاب آمده است: «بلندی‌های بادگیر اولین بار در سال 1847، یک سال قبل از مرگ نابهنگام نویسنده‌اش منتشر شد. منتقدان واکنش‌های متفاوتی نسبت به آن نشان دادند. گروهی تحت‌تاثیر زیبایی اثر و موضوع داستان قرار گرفته‌اند و قصه‌پردازی ظریف و مرموز نویسنده از فضای خلنگ‌زار را ستودند اما بعضی‌ها از موضوع داستان و شیوه روایت آن خوششان نیامد و از این که امیلی برونته درباره شخصیت‌های کتابش اظهار نظر نمی‌کرد، دلخور شدند. با این حال، چرا بلندی‌های بادگیر بعد از 150 سال هنوز پرطرفدار است؟ برونته شخصیت‌های داستانش را نقد نمی‌کند و قضاوت درباره خوبی و بدی آن‌ها را بر عهده خواننده می‌گذارد. این خصوصیت باعث شده هر نسل از خوانندگان نظر متفاوتی نسبت به اثر داشته باشد. بدون شک موضوع داستان نیز جذاب و گیرا است. نویسنده رابطه پور شور و ویرانگر دو خانواده را به خوبی تعریف می‌کند و به منظره بکر خلنگ‌زار مانند یکی از شخصیت‌های داستان جان می‌بخشد.» این کتاب را نشر «افق» منتشر کرده است. 