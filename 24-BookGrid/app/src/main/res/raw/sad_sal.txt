جذابیت صد سال تنهایی از عنوان‌اش آغاز می‌شود. عنوانی که مخاطب را به فکر می‌اندازد؛ تنهایی آن هم صد سال! و این اولین خاکریزی است که مارکز در جذب مخاطب فتح می‌کند. صد سال تنهایی داستان زندگی شش نسل یک خانواده از اهالی آمریکای جنوبی است که در دهکده‌ای به نام « ماکوندو» زندگی می‌کنند. قصه از صحنه اعدام سرهنگ آئورلیانوبوئندیا آغاز می‌شود؛ درحالیکه مقابل جوخه اعدام ایستاده و خاطرات گذشته اش را مرور می‌کند، یعنی زمان آغاز به وجود آمدن دهکده ماکوندو زمانی که «جهان چنان تازه بود که بسیاری چیزهاهنوز اسمی نداشتند و برای نامیدنشان می‌بایست با انگشت به آنها اشاره کنی...»