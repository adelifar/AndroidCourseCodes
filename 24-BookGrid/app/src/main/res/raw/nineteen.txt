بعداز یک جنگ هسته‌ای دنیا بین سه ابرقدرت تقسیم می‌شود: اوشنیا (ایالات متحده)، اوراسیا (شوروی) و ایستاسیا(چین) مردم در اوشنیا در سه دسته جای گرفته‌اند:  اعضای داخلی حزب، اعضای عادی حزب و کارگران. اعضای حزب پیوسته تاریخ را چنان تغییر می‌دهند که هیچ کس معیاری برای  مقایسه وضعیت موجود با گذشته ندارد و با آنکه طبقه کارگر در تاریکی و بدبخبتی مطلق به سر می‌برند و اعضای عادی تحت کنترل شدید و همچون یکسری بازداشتی تحت نظارت زندگی می‌کنند، اما براین باور هستند همه چیز رو به بهبود است! همه به یک فرد به نام برادر بزرگ (ناظر کبیر) علاقه ای افراطی دارند. پلیس مخفی گسترده در سرتاسر جامعه وجود دارد و همه چیز از وسایل ارتباط جمعی تا اقتصاد تحت انحصار حکومت و حزب است و به‌عبارتی دیگر هیچ‌کس هیچ‌فضای خصوصی‌ای ندارد! یک نماد مشخص از کنترل‌گری در داستان با صفحه سخن‌گو نشان داده شده است که در منزل همه وجود دارد و توسط وزارت حقیقت اداره می‌شود و تمام اعمال افراد را تحت‌نظر دارد.  از بین مردم، مردی از طبقه عادی با زنی از اعضای حزب همراه می‌شود. این دو در نقش دو مبارز در راه براندازی حزب و  ایجاد تغییرات به عضویت یک گروه مخفی ضد حزب در می‌آیند. اما متوجه می‌شوند که آنچه برای خود ساخته‌اند سرابی بیش نیست و در نهایت این مبارزین قهرمان تبدیل به اعضایی متعهد برای حزب می‌شوند! 